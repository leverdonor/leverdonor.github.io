---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: post
title:  "Noodoproep Leverdonor"
date:   2021-05-16 13:43:27 +0200
---

Beste lezer,

Bedankt voor je bezoek aan deze pagina. Wij (4 kinderen en partner) willen middels deze website een oproep doen. Het betreft Nazifa, 56 jarige moeder van vier kinderen, geliefde dochter en zus. Zij ligt in zeer slechte toestand opgenomen in het ziekenhuis. De artsen weten niet hoe lang zij nog te leven heeft, maar de prognose is zeer slecht. Er is één levensreddende behandeling: een levertransplantatie. Zij staat op de wachtlijst voor een postmortale lever (van een overleden donor), maar tot vandaag is er nog geen lever beschikbaar. Elk moment gaat zij achteruit.

Zij heeft een ernstige leverziekte. Het hepatitis virus heeft dit veroorzaakt. Zij worstelt hier al 3 jaar mee. Geleidelijk zijn steeds meer orgaansystemen betrokken: haar nierfunctie is achteruit gegaan, zij heeft op de IC gelegen vanwege aantasting van haar hersenen en heeft elke dag last van beroerdheid, braken en jeuk. Elke dag is een struggle. En ze wordt elke dag vermoeider en zwakker.

In het Erasmus MC is het sinds enkele jaren mogelijk om een levertransplantatie te doen bij leven. Dit houdt in dat een persoon een deel van zijn/haar lever kan afstaan, om het leven van een ander te redden. Dit is niet zonder risico. Echter, de lever is een orgaan dat zichzelf kan herstellen. Dit betekent dat het gedoneerde deel van de lever weer vanzelf aangroeit bij de donor. Deze mogelijkheid heeft ons hoop gegeven. Wij zijn nu op zoek naar een donor.

De voorwaarden voor leverdonatie zijn:
- de donor moet tussen de 18-55 jaar zijn
- bloedgroep van de donor moet O zijn
- de donor kan geen hoge bloeddruk, suikerziekte of leverziektes hebben

Als u, beste lezer, iemand bent of kent die bereid is om onze moeder zo een enorme gunst te bewijzen zijn wij u eeuwig dankbaar. U kunt dan contact opnemen met [donorvoornazifa@gmail.com][mailadres].

Over de risico’s, maar ook de verhalen van voorgangers, kunt u alles lezen op de website van het [Erasmus MC][erasmus-trans] en [de transplantatiestichting][transstichting].

Met hartelijke groet,

Bedankt voor het delen en overwegen,

4 kinderen en echtgenoot van Nazifa


[mailadres]: mailto:donorvoornazifa@gmail.com
[erasmus-trans]: https://www.hpb-centrum-rotterdam.nl/nl/lever/behandelingen/levende-lever
[transstichting]:   https://www.transplantatiestichting.nl/donatie-transplantatie/leverdonatie-bij-leven
